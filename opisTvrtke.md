Biomehanika pokreta d.o.o. pruža usluge suvremene fizikalne terapije usmjerene na cjelovitu procjenu, liječenje i prevenciju poremećaja pokreta, boli i funkcionalnih ograničenja. Polazimo od individualnog pristupa svakom klijentu, uz detaljnu analizu biomehanike tijela, obrasca kretanja i neuro-mišićne kontrole.

U terapijskom radu koristimo širok spektar fizikalnih procedura, uključujući elektroterapiju, magnetoterapiju, terapijski ultrazvuk te TECAR terapiju, s ciljem smanjenja boli, ubrzanja regeneracije tkiva i poboljšanja cirkulacije. Ove metode kombiniramo s manualnom terapijom i klinički utemeljenim tehnikama mobilizacije i manipulacije.

Posebnost našeg pristupa je integracija međunarodno priznatih terapijskih koncepata: Maitland metode za preciznu manualnu dijagnostiku i terapiju, PNF-a (proprioceptivne neuromuskularne facilitacije) za optimizaciju motoričke kontrole i snage, DNS-a (dinamičke neuromuskularne stabilizacije) za ponovno uspostavljanje pravilnih obrazaca kretanja te Bobath koncepta u radu s djecom s neurorazvojnim poteškoćama.

Uz terapijski rad, provodimo i prevencijski te rekreativni oblik treninga kao nastavak rehabilitacije i integracije postignutih rezultata u svakodnevni život. Ovaj pristup omogućuje održavanje funkcije, smanjenje rizika od ozljeda te dugoročnu kvalitetu kretanja i zdravlja.

Naš cilj je dugoročno funkcionalno poboljšanje, edukacija klijenata o vlastitom tijelu te povratak kvalitetnom i aktivnom životu kroz terapiju koja spaja znanost, iskustvo i individualizirani pristup.